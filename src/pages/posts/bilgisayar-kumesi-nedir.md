---
author: ihsansunman
title: Bilgisayar Kümesi Nedir?
subtitle: >-
  Günümüzde birçok işlemimizi bilgisayar vasıtasıyla yapıyoruz. Bazen bilgisayar
  ile yapılan işlemler bilgisayarımızı zorlamaya başlar. Bunun için insanlar
  birçok yöntem geliştirmiştir. Bilgisayarımızın donanımını artırmakta işe
  yarayabilir ancak günümüzde tek bir bilgisayarın yapamayacağı işlemler yapmak
  zorunda kalıyoruz. 
date: '2019-12-14'
thumb_img_alt: ''
content_img_alt: ''
excerpt: >-
  Günümüzde birçok işlemimizi bilgisayar vasıtasıyla yapıyoruz. Bazen bilgisayar
  ile yapılan işlemler bilgisayarımızı zorlamaya başlar. Bunun için insanlar
  birçok yöntem geliştirmiştir. Bilgisayarımızın donanımını artırmakta işe
  yarayabilir ancak günümüzde tek bir bilgisayarın yapamayacağı işlemler yapmak
  zorunda kalıyoruz. Bunun için birçok bilgisayarda işlem yapmamız
  gerekmektedir.
canonical_url: ''
template: post
content_img_path: images/computerclus.jpg
thumb_img_path: images/computerclus.jpg
---
## Bilgisayar Kümesi (Computer Cluster)

Bunun için birçok bilgisayarda işlem yapmamız gerekmektedir. Günümüzde bu bilgisayarları ağ bağlantısı ile bir araya getirip sanki bir bilgisayarmış gibi davranmalarına yarayan sistemler geliştirilmiştir. Bu sisteme bilgisayar kümesi yani computer cluster denilir.

Kişisel bilgisayarlarımız ile bir bilgisayar kümesi oluşturmak mümkün ancak günümüzde küme oluşturmak için özel üretilen kartlar mevcuttur. Hatta Raspberry adı verilen mini board PC’ler ile küme oluşturulması son zamanda oldukça artmıştır.

Bir bilgisayar kümesi neden oluşturulur; yüksek verim gücüne ulaşmak, yüksek üretim gücüne ulaşmak, sürekli erişebilirlik ve de sistemimizin büyümek için rahat kullanım sağlaması.

Kullanım alanlarına göre bilgisayar kümelerinin sınıfları:

*   *Yüksek devamlılık kümeleri (High-Availability Clusters):* Bazen oluşturulan kümeler daha fazla güç için değil sürekli erişebilirlik için oluşturulur. Örneğin bir web sitesinin güçten daha çok sürekliliği önemlidir. Herhangi bir hata anında bir bilgisayarın bozulup kapanması durumunda bir diğer bilgisayar anında işleme devam etmesi gerekmektedir.

*   *Yük dengeleyici kümeler (Load-Balancing Clusters):* Birçok araştırma işlemlerinde, hesaplama işlemlerinde yüksek işlemci gücü gerekir. Bir bilgisayarın işlem limiti mevcuttur ve bu kadar yüksek işlemi yapmakta yavaş kalabilir. Bundan dolayı yükü dengeleyecek bilgisayar kümesi oluşturulursa bu işlemleri birçok işlemci kendi arasında paylaşarak daha hızlı ve daha fazla işlem yapılmaya olanak sağlanacaktır.

*   *Yüksek performanslı kümeler (High-Performance Clusters):* Bilgisayarda performansı olabildiğince arttırmaya çalışıyoruz. Bunun bir yolu da yüksek performanslı kümeler oluşturmaktır. Günümüzde kripto para madenciliği için maden çiftliği kuruluyor. Kripto para madeni için oldukça güçlü işlemci (CPU) ve oldukça güçlü ekran kartları (GPU) gerekmektedir. Hatta günümüzde maden için özel ekran kartları ve işlemciler üretilmektedir.

*   *Heterojen Kümeler (Heterogeneous Clusters)*: Aslında heterojen kümeler kullanım alanı için oluşturulan bir küme değildir. Sistemimizi büyütmek için rahat kullanım sağlaması gerektiğinden daha öncesinde bahsettim. Birçok sistem Homojen Kümeler (Homogeneous Clusters) yani kümedeki tüm donanım ve işletim sistemi aynı olarak oluşturulur. Ancak daha sonrasında sistemimizi belli nedenlerden büyütmemiz gerekir. Her yeni sistem büyütmesinde farklı donanımlar eklenir. Hatta farklı işletim sistemleri eklenir bundan dolayı aynı kümenin içindeki farklı gruplarında farklı donanımlar bulunabilir. Sistemler homojen kümelerden gelişe gelişe heterojenleştirilerek büyümesi beklenir.

Kaynaklar:

1.  http://en.wikipedia.org/wiki/Computer_cluster
2.  http://tr.wikipedia.org/wiki/Bilgisayar_kümesi
3.  https://e-bergi.com/y/bilgisayar-kumeleri
4.  http://www.hpc.msstate.edu/computing/history
